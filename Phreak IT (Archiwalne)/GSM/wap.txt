Wireless Aplication Protocol (WAP) - jest to standard, dzięki któremu użytkownicy telefonów komórkowych wyposażonych w przeglądarkę WAP, mają dostęp do zasobów sieciowych. Został on opracowany w 1998 roku dzięki współpracy firm telekomunikacyjnych, operatorów sieci telefonicznych, producentów oprogramowania oraz telefonów komórkowych, którzy wyszli naprzeciw zapotrzebowaniom użytkowników komórek pragnącym uzyskać dostęp do istotnych dla nich informacji zawartych w sieci. Równolegle zaczęły powstawać inne twory umożliwiające prawidłowe funkcjonowanie tej usługi a wśród nich między innymi: język - WML, czyli uproszczona wersja HTML-u, czy też język skryptów WML Script - uproszczona wersja Javy.
Możliwości zastosowania WAP-u są bardzo szerokie, ale do najważniejszych można tu zaliczyć np.
- wysyłanie i odbiór poczty e-mail,
- możliwość uzyskania najświeższych wiadomości z kraju i ze świata, notowań, giełdowych, kursów walut, prognozy pogody itp.
- możliwość składania zamówień na usługi i towary,
- dostęp do wszelkiego rodzaju rozrywki (np. dzwonki, tapety, logo, gry java, horoskopy)

Warunkami umożliwiającymi możliwość przeglądania stron internetowych oprócz oczywiście protokołu WAP jest serwer WWW, bramka WAP, oraz telefon wyposażony w przeglądarkę WAP.

Bramka WAP łączy ze sobą środowisko bezprzewodowe, w którym pracuje telefon ze środowiskiem internetowym.
Całość działa w następujący sposób:
1. użytkownik telefonu wysyła do bramki WAP żądanie pobrania strony,
2. następnie bramka WAP dekoduje kod binarny WML na zapytanie i przesyła protokołem HTTP i TCP/IP do serwera WWW na adres podany przez użytkownika telefonu,
3. następuje odpowiedź serwera WWW w postaci treści w języku WML,
4. bramka WAP dekoduje kod WML na kod binarny i przesyła do telefonu.

Aby móc korzystać z przeglądarki WAP, najpierw trzeba aktywować usługę transmisji danych. W tym celu należy zadzwonić do Biura Obsługi Klienta i uzyskać wszelkie informacje na ten temat. Następnie konieczna jest konfiguracja naszego telefonu komórkowego, dostępna także na naszej stronie.

Aktualnie usługa WAP jest wykorzystywana najczęściej do rozrywki, np. ściaganie polifonii, tapet czy gier java, także do wysyłki i odbioru poczty elektronicznej, ściągania na telefon. Aby mieć możliwość odbioru poczty elektronicznej muszą być spełnione ku temu specjalne wymogi, do których zaliczyć trzeba między innymi:

- taką możliwość musi zapewnić provider, na serwerze którego posiadamy konto pocztowe,
- jeżeli taka opcja istnieje musimy upewnić się czy jest ona darmowa - jeśli nie, konieczne jest wykupienie takiej usługi.

Do ściagania polifonii, tapet i gier java, w telefonie muszą być uaktywnione wiadomości sieciowe.

Jeśli powyższe warunki są spełnione należy zapoznać się z ofertami tej usługi u poszczególnych operatorów oraz kosztem jaki musimy za nią wnieść.
Jak widać, z przedstawionych powyżej informacji, usługa WAP posiada niesamowitą wręcz ilość możliwości. Dysponujemy dzięki niemu dostępem do morza informacji. Na przykład zawsze możemy przeczytać bieżące i aktualizowane 24h na dobę informacje ogólnopolskie i lokalne, sprawdzić sytuację ma giełdzie papierów wartościowych, sprawdzić aktualny kurs Dolara czy Euro, zaplanować seans w kinie przeglądając dostępny w naszym telefonie repertuar kin, czy też zapoznać się godzinami odjazdów pociągów w interesującym nas kierunku, itp.